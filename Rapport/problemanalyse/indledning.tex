Folkeskolerne er i konstant udvikling. Både i form af nedskæringer i budgettet, men senest i form af skolereformen, som medførte mange ændringer til indholdet i folkeskolerne. Da folkeskolen er i konstant udvikling, betyder det også, at der på skolerne sidder mennesker som konstant må følge med i denne udvikling, for at kunne danne skoleskemaer der overholder de seneste regler. Da ord som ``heldagsskole'' blev nævnt i forbindelse med skolereformen, blev dette puslespil gjort langt mere komplekst. Skolereformen betød nemlig længere dage på skolen, og dermed flere moduler der skulle placeres i skoleskemaet.

I forbindelse med skolereformen var der også usikkerhed omkring, om lektiecaf\'e skulle være en fast del af skoleskemaet. Hvis dette var tilfældet, skulle der afsættes tid for både lærere og elever til dette, men hvis det ikke var påkrævet af loven, skulle timerne lægges anderledes. Dette betød i praksis at folkeskolerne blev nødt til at lægge to skemaer; \'et med skemalagt lektiecaf\'e og \'et uden. Det blev dog besluttet i sommerferien 2015, at lektiecaf\'een skulle være obligatorisk\cite{Lektiecafe}.

I gruppen begyndte vi at snakke om, hvilke parametre der spiller ind i planlægningen af et skema, og vi undrede os over, hvordan man kunne effektivisere en skemalæggers opgave. Ikke kun så det ville blive nemmere for skemalægningen, men også så skemaet ville kunne tilpasses efter den enkelte skoles forskellige interesser.

Den undren i gruppen over hvordan man griber en sådan opgave an, har resulteret i vores initierende problem, som lyder: 

\boxedtext{Hvilke udfordringer opstår der i forbindelse med skemalægningen i folkeskolen?}


